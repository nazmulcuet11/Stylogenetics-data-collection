
কাঞ্চীর  রাজা  কর্ণাট  জয়  করতে  গেলেন।  তিনি  হলেন  জয়ী।  চন্দনে,  হাতির  দাঁতে,  আর সোনা-মানিকে হাতি বোঝাই হল।
দেশে ফেরবার পথে বলেশ্বরীর মন্দির বলির রক্তে ভাসিয়ে দিয়ে রাজা পুজো দিলেন।
পুজো দিয়ে চলে আসছেন— গায়ে রক্তবস্ত্র, গলায় জবার মালা, কপালে রক্তচন্দনের তিলক; সঙ্গে কেবল মন্ত্রী আর বিদূষক।
এক জায়গায় দেখলেন, পথের ধারে আমবাগানে ছেলেরা খেলা করছে।
রাজা তাঁর দুই সঙ্গীকে বললেন, “দেখে আসি, ওরা কী খেলছে।”

বিদূষক বললে, “মহারাজ, এবার আমাকে বিদায় দিন।”
রাজা বললেন, “কেন।”
বিদূষক বললে, “আমি মারতেও পারি নে, কাটতেও পারি নে, বিধাতার প্রসাদে আমি কেবল হাসতে পারি। মহারাজের সভায় থাকলে আমি হাসতে ভুলে যাব।”
